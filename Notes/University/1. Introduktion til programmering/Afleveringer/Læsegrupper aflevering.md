# Opgave 1
Mange af de ting der bliver sagt i videoen er gentagelser for videoerne vi så i Studievaner afleveringen. Ting såsom at man skal bruge læsegrupperne til at holde sig motiveret på sit studium, eller man skal finde nogen man passer godt sammen med.
For at finde nogen man passer godt sammen med, skal man blandt andet finde ud af hvad de andres engagement og forventninger er til studiet. Eksempelvis hvis du gerne selv vil mødes ofte og have det til at være arbejdsfokuseret, så skal du helst finde nogen der vil det samme.
Dem man er sammen med, behøver dog ikke nødvendigvis at være på samme niveau, man kan sagtens have forskellige niveauer i de forskellige kurser. Det ligger også op til at man hjælper hinanden i læsegrupperne med at blive bedre til de forskellige ting.
Det kan også være at der er nogen der er bedre til nogen ting end andre, dette kan man også bruge til at lære hinanden det bedre, eller at arbejdsfordele bedre ved gruppearbejde. 
Det er vigtigt at man finder nogen man arbejder godt med, og får forventningsafstemt med hinanden, så man ikke går hen og bliver irriteret eller sure, når man ikke lever op til hinandens forventninger.



# Opgave 2

### Hvordan vil gruppen forholde sig til de første tre punkter?
**Forventninger:**
Vi forventer at vi hver især lever op til det aftaler vi laver med hinanden, og man møder op med ambitionen om at vi både skal være produktive og hygge os. Vi har alle tilgangen til studiet, med et højt ambitionsniveau, så vi vil selvfølgelig gå efter at leve op til dette. Vi kan altid løbene justere ambitionsniveauet, alt efter stressniveau og tiden tilgængelig.

**Klare rammer:**
Hvis ikke man lever op til aftalerne i gruppen, får man en klantring (5kr. til holdet snapsekasse). Hvis det derimod bliver til et mønster, at man gøre det gentagne gange, koster det en omgang til hele holdet. Hvis det går udover dette, kan vi genoverveje samarbejdet mellem gruppen og den vedrørende.

**Mødefrekvens:**
Vores mødefrekvens aftales og skemalægges i starten af nye projekter. Lige nu er det ikke relevant at planlægge/skemalægge mødeaftaler, da vi ikke har særligt store/lange projekter i læsegruppen. Når vi kommer til nye projekter, kan vi aftale, alt efter relevans, hvornår og hvor meget det vil være en god ide at mødes. I forbindelse med dette kan vi også aftale hvad vi skal lave hvornår.

### Førelse af logbog og evaluering af hvordan gruppen fungerer
**Logbog:**
Alt efter projektets størrelse, kan vi aftale individuelt om det er relevant at føre logbog for projektet. Dette kan baseres på hvor lang tid vi skal arbejde på projektet, hvis dette foregår over 1-2 uger og vi ikke skal skrive en stor rapport, kan vi nøjes med at notere eller snakke om hvad der er blevet lavet i løbet af en dag.
Hvis det derimod er et stort projekt over mange uger, vil vi føre logbog i den forbindelse at vi efter hver arbejdsdag, kan sætte os i 10-20 minutter og snakke om hvad vi har lavet, mens en af os noterer det og skriver det ind i et delt dokument.

**Evaluering af gruppen:**
Efter hvert projekt vil vi i gruppen aftale et tidspunkt, hvor vi kan sætte os sammen og evaluere hvordan vi hver i sær synes det er gået i projektet. Her vil vi opfordre til både at komme ud med det vi var glade for og det vi ikke var så glade for i projekt. Herefter kan vi gå igennem hvordan vi kan gøre samarbejdet bedre i fremtiden.
Dette evalueringsmøde kan eventuelt gøres over en øl eller noget andet hyggeligt, for ikke at gøre det i skolens rammer, hvor vi normalt mødes. Dette håber vi på kan bryde det rammer vi normalt er vant til at mødes i og dermed åbne op for ting men ellers ikke vil sige.



# Opgave 4
I gruppen har vi valgt at afprøve to af det seks læseteknikker. De to vi har valgt er "Stikord til teksten" og "Spørgsmål til stoffet".
Grunden til at vi har valgt de to, er at det er let at skrive stikord til en tekst mens man læser den, så det er noget vi alle føler ikke forstyrrer os i vores læsning. Udover det kræver de to teknikker heller ikke en masse ekstraarbejder, som vi personligt føler er unødvendig eller irrelevant. Vi blev også alle enige om, at vi helst vil læse alle teksterne helt igennem hver i sær, da vi alle føler vi får mest ud af dette, i stedet for at være afhængige af at en anden skal forklare det. Dette gør også at der er større sandsynlighed for at at mindst en i gruppen, har forstået teksten og dermed kan forklare det hvis de andre ikke har.
Vi har valgt alle at bruge begge metoder kombineret, så mens man læser skriver man stikord til teksten, derefter skal man så stille mindst tre spørgsmål til teksten, som vi derefter vil forsøge at svare på i gruppen. Hvis ikke vi kan svare på et af spørgsmålene i gruppen, vil vi spørge nogen af de andre på holdet. Hvis ikke de kan, vil vi spørge vores underviser eller instruktor på det relevante kursus.

**Hvordan fungerede det?**
Vi synes umiddelbart alle sammen at stikord til teksten fungerer rigtig godt, da det som forventet ikke tager meget tid og kan gøres imens man læser teksten. Udover det har vi fundet frem til vi alle langt hen af vejen forstår teksterne bedre, når vi også skriver stikord mens vi læser. Det gør det også lettere for os at huske det stof vi har læst igennem.
Med hensyn til spørgsmål til stoffet, fandt vi frem til at det i nogen tilfælde var svært at finde spørgsmål til teksterne, måske fordi vi selv følte vi forstod hvad det handlede om. Mens i andre tilfælde følte vi også at det var en rigtig god måde at få afklaring på nogen ting, som vi måske ikke forstod helt i teksterne.

**Konklusion**
Som udgangspunkt vil vi i fremtiden alle skrive stikord til teksterne vi læser, for vi har fundet frem til at det er en rigtig god måde bedre at forstå teksterne vi læser. Spørgsmål til teksterne vil vi kun gøre hvis det er relevant, så hvis vi har nogen spørgsmål, så skriver vi dem ned og stiller dem til hinanden når vi mødes og snakker om det stof vi har læst igennem.
Alt i alt prøver vi at effektivisere tiden vi skal bruge på at læse, mens vi stadig maksimerer forståelsen vi hver i sær har til teksterne.