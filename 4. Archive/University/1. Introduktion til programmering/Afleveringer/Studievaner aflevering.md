# Opgave 1
Generelt er der nogen få vigtige ting man skal være opmærksom på, når man starter på studiet. Én af de ting er at man skal prioritere sin tid, den anden er at man skal forberede sig på at man ikke når det hele. Man skal sørge for at skabe sig et overblik over hvor meget tid man har og hvor meget tid de forskellige opgaver tager.
Når man prioriterer sin tid, vil det også være en god ide at finde ud af hvornår på dagen man arbejder bedst. Udover det skal man selvfølgelig også give sig selv tid til at have fri, dette kan blandt andet være i weekender eller om eftermiddagen, hvis det er hvad der fungerer for en. Hvis man ikke er et morgenmenneske, kan man også lave skema efter at man ikke skal tidligt op hver dag.
En anden ting der er vigtigt for at holde dig i gang på studiet, er at engagere sig i sin studiegruppe. Studiegruppen kan blandt andet hjælpe en med at komme op om morgenen, eller bare at komme i gang med at lave noget.
Man skal bare ikke være bange for at man ikke er god nok til at være på universitetet. Det er en følelse langt de fleste har, da det er noget nyt og det kommer til at være på et højere niveau, end det man er vant til fra gymnasiet.

# Opgave 2
Der bliver skrevet om hvordan man bedst kan strukturere sin tid, og at det er en rigtig god ide at dele ens tid ind i "arbejdstid" og "fritid". Dette kan gøre så man er mere motiveret når man skal studere og eller lave opgaver. 
Det er rigtig vigtigt at man er realistisk med hvad man kan nå, det vil også sige at man en gang imellem bliver nødt til at sige nej til ting, eller man at bliver nødt til at prioritere andre ting, så man ikke når det hele.
Til at hjælpe med at prioritere ens tid, kan man bruge et skema til at dele opgaverne op alt efter hvor vigtigt eller hvor meget opgaven haster. Dette skema deler opgaverne i fire kategorier: a (vigtigt og haster), b (vigtigt og haster ikke), c (ikke vigtigt og haster) og d (ikke vigtigt og haster ikke).
Til sidst er der også en masse "fyld" i hverdagen, det er de tidspunkter man er på eksempelvis facebook eller andre sociale medier. Dette "fyld" skal man sørge for at det kommer ind imellem de vigtige opgaver og ikke før. Hvis det kommer ind imellem, eksempelvis i pauserne man har eller som en befrielse fra studiet, så vil det bare fylde revnerne ud i stedet for at optage alt ens tid, hvilket det meget hurtigt kan komme til at gøre.